# GNU/Linux dünyasına hoş geldin!

## Linux nedir?
Linux bir işletim sistemi çekirdeğidir. (kernel) Bilgisayar üzerinde çalışan yazılımların donanım parçalarına erişimini sağlar. Bu rehberde linux denilen yerlerde GNU/Linux kastedilmiştir. Kelimeyi yaygın kullanım şekli linuxtur.

## GNU nedir?
"
GNU, özgür yazılım olan bir işletim sistemidir, yani kullanıcıların özgürlüğüne saygı duyar. GNU işletim sistemi; GNU paketlerinden (özellikle GNU Projesi tarafından yayımlanan programlar) ve üçüncü taraflarca yayımlanan özgür yazılımdan oluşur. GNU'nun geliştirilmesi, özgürlüğünüzü ihlal eden yazılımlar olmadan bir bilgisayarın kullanılmasını mümkün kılmıştır.
"

Kaynak : https://gnu.org

## GNU/Linux nedir?
Linux olarak bilinen işletim sistemleridir.

## Özgür yazılım nedir?
Özgür yazılım (free software) felsefesi yazılımın kaynak kodlarının internet gibi herkesin erişimine açık ortamda bulundurulmasıdır. Özgür yazılım ücretsiz olmak zorunda değildir. Ayrıca özgür yazılımlar kullanan bir yazılım projesinde özgür yazılım lisansı bulunmak zorundadır.

## Açık kaynak yazılım nedir?
Açık kaynak yazılım (open source software/OSS) kaynak kodu internet gibi bir ortamda herkese açık olarak bulundurulan yazılım türüdür. Açık kaynak yazılımlarda lisansın türüne göre yazılımı kullanan kişinin açık kaynak lisansı kendi yazılım lisansında dahil etme gibi yükümlülükleri bulunabilir. Ücretsiz olmak zorunda değildir.

## İyi de nasıl para kazanacaklar ki?
Öncelikle, tüm yazılım projeleri gelir elde etmek zorunda değildir. Ancak tabii ki özgür yazılım ve açık kaynak yazılım projelerinden gelir elde edilebilmektedir.
Gelir eldesi için genellikle şu yollar izlenir
- kurulum ücreti
- kullanım eğitimi ücreti
- yazılım süreç yönetimi
- yazılıma yapılan bağışlar

## Peki ben nasıl katkıda bulunabilirim?
Yazılım bilmenize gerek yoktur. Çeviri gibi hizmetler yaparak da özgür veya açık kaynak yazılımlara katkı sağlayabilirsiniz.
Ftp üzerinde bulunan bir projeyi indirip düzenleyebileceğiniz gibi VCS (version control system) denilen yapıları kullanan platformlar üzerinden de katkı sağlayabilirsiniz. Günümüzde proje yönetimine birçok faydasından dolayı VCS sistemleri tercih edilmektedir. VCS kullanan yaygın platformlar
- GitHub
- GitLab

## Neden GNU/Linux kullanmalıyım?
Kullanmanız için zorunlu bir neden yoktur. Ancak linux distroları çok çeşitli olduğundan kendinize uygun bir linux dağıtımı (distro) bulmanız oldukça olasıdır.
Göreceksiniz ki her linux dağıtımı kendisine özgü bir yaklaşımla linux çekirdeği üzerinde farklı amaçlarla geliştirilmiştir. Örneğin Arch Linux dağıtımının bana göre en güzel özellikleri sade, minimal, öğretici, performanslı, aur ve pacman sistemlerini kullanması gibi özelliklerdir.

## Linux'u denemek istiyorum bunu nasıl yapabilirim?
Bu işlem için birçok yol vardır.

Çoğu linux dağıtımında live adı verilen bir özellik bulunur. Bu özellik sayesinde usb flash belleğinizdeki alanı disk gibi kullanarak live olarak deneyimlediğiniz linux dağıtımının birçok özelliğini kullanabilirsiniz.

Sanal makine yazılımları kullanarak (Virtualbox, VMWare gibi) ana işletim sisteminizde program çalıştırır gibi linux dağıtımlarını çalıştırabilirsiniz.

Docker kullanarak containerlere linux dağıtımlarını kurabilirsiniz.

## Arch Linux kurulumu için
https://github.com/m-enes/linux-rehberi/blob/main/Arch-kurulum.md

## Dockera Kali kurulumu için
https://github.com/LuNiZz/siber-guvenlik-sss/blob/master/Docker-da-KALI.md


## Linux hakkında yararlı kaynaklar
- https://gnu.org
- https://linux-dersleri.github.io
- https://wiki.archlinux.org
- https://github.com/buraaksenturk/linuxegitim
- https://github.com/LuNiZz/siber-guvenlik-sss 
